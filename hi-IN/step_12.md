## प्रोग्राम का उपयोग करना

जबकि वन-टाइम पैड सही गोपनीयता प्रदान करता है, आपको अभी भी सावधान रहना होगा यदि आप वास्तव में सुरक्षित रहना चाहते हैं, और इस प्रोग्राम की कुछ समस्याएं हैं।

- एक दूसरे को एन्क्रिप्टेड संदेश भेजने के लिए, आप ईमेल, एसएमएस (SMS) या यहां तक कि सोशल मीडिया जैसे फेसबुक या ट्विटर का उपयोग कर सकते हैं। इससे कोई फर्क नहीं पड़ेगा यदि आपके पोस्ट सार्वजनिक हैं, क्योंकि एकमात्र व्यक्ति जो संदेश को डिक्रिप्ट कर सकता है, वह आपका मित्र है।
- एक बार जब आप अपना OTP जेनरेट कर लेते हैं, जैसे कि 100 शीट बना कर, आपको उन्हें उस व्यक्ति को ट्रांसफर करना होगा, जिसके साथ आप संवाद करना चाहते हैं। आप उन्हें इलेक्ट्रॉनिक रूप से नहीं भेज सकते, जैसे कि ईमेल द्वारा, क्योंकि यह असुरक्षित है। संभवतः सबसे सुरक्षित तरीका, आपके मित्र को स्टोरेज डिवाइस से देना है, जैसे कि एसडी(SD) कार्ड या यूएसबी(USB) फ्लैश मेमोरी।
- OTP विधि केवल तभी सुरक्षित है जब आप और आपका मित्र *OTP को सुरक्षित रखते है* ।
- आपको और आपके मित्र को यह सुनिश्चित करना होगा कि आप किस OTP का उपयोग कर रहे हैं। इसे करने का सबसे अच्छा तरीका `otp0.txt` से शुरू करना है और फिर इसे हटा देना जब आप संदेश एन्क्रिप्ट या डिक्रिप्ट कर लेते है। फिर आगे आप `otp1.txt` का उपयोग कर सकते है।
- OTP यादृच्छिक संख्या बनाने की यादृच्छिकता पर निर्भर करता है। यदि जनरेटर (यादृच्छिक संख्या बनाने वाला) वास्तव में यादृच्छिक नहीं है, तो OTP को तोडा जा सकता है। Python का `random` मॉड्यूल शायद यादृच्छिक संख्या पैदा करने का सबसे अच्छा तरीका नहीं है।
- आपका संदेश OTP की शीट की लंबाई से अधिक लंबा नहीं हो सकता है। यदि आप सुनिश्चित नहीं हैं कि आपका संदेश कितना लम्बा होगा, तो बेहतर होगा कि ऐसे मामले में आप बड़ी शीट बनाए।

